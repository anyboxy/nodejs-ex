<h1>Inleiding</h1>

<div class="well" id="textArea" style="float:right"> 
				<h2></h2>
				<h2>2 Tim 4 : 7, 8</h2>
				<p>
Maar ik heb de goede strijd gestreden, de wedloop volbracht, het geloof behouden. Nu wacht mij de krans van de gerechtigheid die de Heer, de rechtvaardige rechter, aan mij zal geven op de grote dag; en niet alleen aan mij, maar aan allen die naar zijn komst hebben uitgezien.
				</p>
			</div>	
<p>De titel van deze kerkgeschiedenis methode is: ‘Estafette’. Je hebt vast wel eens mee gedaan aan een estafette. Je probeert zo snel en goed mogelijk het stokje door te geven aan de volgende persoon. Zo moet dat ook in de kerk. We proberen zo goed mogelijk het geloof en alles wat daar mee te maken heeft door te geven. Zonder God is dit onmogelijk. Door God blijft de kerk bestaan ondanks ruzie en dwaling. We mogen er op vertrouwen dat God er voor zorgt dat het stokje wordt doorgegeven. Uit de geschiedenis van de kerk kun jij leren hoe je het stokje kunt doorgeven.
</p><p>Naast dat je bij een estafette het stokje goed wilt doorgeven wil je natuurlijk ook winnen. God belooft dat we niet eeuwig het stokje hoeven door te geven. Er komt namelijk een tijd dat we de finish mogen bereiken. Dan mogen we voor eeuwig uitrusten en hoeven we ons niet meer druk te maken over het doorgeven van het stokje. Maar tot die tijd zullen we ons best moeten doen om de finish te behalen. Help je mee om het stokje door te geven?
</p><p>Veel plezier met deze methode.
Lars Veldhuizen en Hanneke Veurink-de Jonge</p>

