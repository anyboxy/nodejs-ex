<h1>Een ommekeer</h1>
<p>Rond het jaar 200 waren er in de grotere plaatsen rond de Middellandse Zee overal christelijke gemeenten. Er waren in het Romeinse Rijk overal evangeliepredikers actief. Het christendom groeide, maar het bleef gevaarlijk om christen te zijn. De diensten die op zondag werden georganiseerd werden vaak in het geheim gehouden. 
</p>
<p>Er werden in die tijd zeer veel goden vereerd door de mensen. Generaals namen vaak hun eigen collectie godheden mee naar Rome vanaf de grenzen van het rijk, waar ze andere volken hadden overwonnen. Zo kwamen er steeds meer godheden bij die allemaal leeg en waardeloos waren. Daarom voelden de mensen in het rijk zich aangetrokken tot het christendom. De boodschap van het christendom raakte de harten dieper, door de verkondiging van de vergeving van zonden.
</p>
<h4>Opdracht 1</h4>
<img src="/drawables/smiley3.png" alt="Smiley face" width="42" style="float:left">
<p id="opdracht">
	Het dienen van afgoden is van alle tijden. Je komt het door de hele Bijbel heen tegen.
	<ol type="a">
		<li>
			Hoe komt het dat mensen graag afgoden dienen?
			<br><textarea ng-model="answers._1a"></textarea>
		</li>
		<li>
			Geef drie voorbeelden van moderne afgoden?
			<br><textarea ng-model="answers._1b"></textarea>
		</li>
		<li>
			Waarom zijn dit afgoden?
			<br><textarea ng-model="answers._1c"></textarea>
		</li>
		<li>
			Bedenk eens een mooie definitie van het woord 'afgoderij'.
			<br><textarea ng-model="answers._1d"></textarea>
		</li>
		<li>
			Schrijf de definitie op van afgoderij uit de Heidelbergse Catechismus (vraag en antwoord 95)
			<br><textarea ng-model="answers._1e"></textarea>
		</li>
		<li>
			Waarop stel jij je vertrouwen?
			<br><textarea ng-model="answers._1f"></textarea>
		</li>
		<li>
			Wat betekent het dat afgoden 'leeg' zijn?
			<br><textarea ng-model="answers._1g"></textarea>
		</li>
		<li>
			Wat is dan het verschil met de God van de Bijbel? 
			<br><textarea ng-model="answers._1h"></textarea>
		</li>
	</ol>	
</p>
<p>De groei van het christendom werd een halt toegeroepen toen een aantal belangrijke mensen zei dat de tegenslagen in het Romeinse rijk veroorzaakt werden omdat de goden zich verwaarloosd voelden. Zij ontvingen namelijk niet meer de dagelijkse offers van al die mensen die christen werden. Daarom braken er in het jaar 249 onder keizer Decius nieuwe vervolgingen los, waarbij de christenen gedwongen werden om een offer voor de keizer te brengen. De straf op weigering bestond uit gevangenschap en folteringen. In 257 kwamen er vervolgingen onder keizer Valerianus, die zich speciaal richten op de leiders van de kerk. Onrust aan de grenzen van het rijk dwong de keizer echter om te stoppen met deze vervolgingen. 
</p>
<p>Keizer Diocletianus heeft het bestuur van het Romeinse rijk veranderd. Hij heeft het rijk in vier stukken verdeeld. In alle vier de stukken kwam een heerser. Nu kon hij zich mooi richten op de vervolging van de christenen. De zaak werd goed doordacht en richtte zich op de vernietiging van de gebouwen, de inlevering van de geschriften en de gevangenneming van de geestelijken. Aanhangers van het christendom verloren hun banen en hun rechten en christelijke slaven mochten nooit vrij komen. De actie begon in het jaar 303 en duurde tot het jaar 311. Nog nooit was de kerk zo zwaar vervolgd. De zoon van Diocletianus, Galerius, zag in dat ondanks deze vervolgingen de kerk toch standhield. Hij beval op zijn sterfbed dat de vervolgingen moesten stoppen. Er kwam een nieuwe keizer. Zijn naam: Constantijn!
</p>
<h2>Constantijn de grote</h2>
<div class="well" id="textArea" style="float:right"> 
	<p><center>
		<img src="/images/hoofdstuk4.png">
	</center></p>
</div>	
<p>Constantijn werd keizer, maar er was nog een persoon die keizer wilde worden. Dat was Maxentius. Maxentius woonde in Rome en Constantijn trok met zijn legers op naar Rome om het gevecht met Maxentius aan te gaan. Een legende zegt dat Constantijn vlak voor Rome een visioen heeft gekregen. Hij zag in de lucht een stralend kruis met de woorden: Overwin in dit teken. De volgende dag liet Constantijn dit nieuwe teken aanbrengen op al zijn vaandels, schilden, helmen en munten. Het teken bestond uit een X en een P. Dit zijn de eerste twee Griekse letters van de naam Christus. Bij Rome versloeg Constantijn het leger van Maxentius en wist alleenheerser te worden over het westelijk gedeelte van het Romeinse Rijk. In het Oostelijke deel wist zijn zwager Licinius de macht te grijpen. 
</p>
<p>In het jaar 313 kwamen Constantijn en Licinius bij elkaar in Milaan. Daar hebben ze met elkaar het volgende afgesproken:
</p>
<p>
	<ul>
		<li>
			Het christendom is een toegestane godsdienst in het hele Romeinse rijk.
		</li>	
		<li>
			Alles wat van de christenen is afgepakt moet worden teruggegeven.
		</li>	
		<li>
			Alles van de christenen wat is verwoest moet worden vergoed.
		</li>	
	</ul>	
</p>
<p>Deze afspraak noemen we het <b>Edict van Milaan</b>.
</p>
<p>Langzaam voerde Constantijn het christendom in. Hij werd door de kerkelijke leiders bij allerlei zaken betrokken. In het jaar 324 versloeg hij zijn zwager Licinius en werd zo alleenheerser over het hele Romeinse rijk. Hij maakt de kerk tot een staatskerk. Constantijn bemoeit zich ook met interne zaken van de kerk. Hij vindt het zijn verantwoordelijkheid om te zorgen voor kerkelijke eenheid. 
</p>
<p>Constantijn heeft voor het christendom een aantal heel belangrijke dingen gedaan:
</p>
<p>
	<ol>
		<li>
			In het jaar 321 heeft hij de eerste dag van de week, de zondag, tot officiële rustdag verklaart.
		</li>	
		<li>
			Het heidense midwinterfeest heeft hij omgevormd tot het feest ter herinnering aan de geboorte van Christus. Het kerstfeest dus.
		</li>	
	</ol>
</p>
<p>In het jaar 337 is Constantijn gestorven. Vlak voor zijn dood liet hij zich dopen. Dat kwam vaker voor, want dat leek het veiligste. De doop wiste namelijk alle vooraf begane zonden weg. 
</p>
<p>Keizer Constantijn is van grote betekenis geweest voor het christendom. Het grote Romeinse rijk was in een tijdsbestek van ongeveer 25 jaar een christenrijk geworden. Wie had dat ooit kunnen denken? Hij wordt daarom Constantijn de Grote genoemd. Hij was het middel in Gods hand, waardoor het christendom de vrijheid kreeg. God zorgt voor zijn kerk, en hoe!
</p>
<h4>Opdracht 2</h4>
<img src="/drawables/smiley3.png" alt="Smiley face" width="42" style="float:left">
<p id="opdracht">
	Het dienen van afgoden is van alle tijden. Je komt het door de hele Bijbel heen tegen.
	<ol type="a">
		<li>
			Het symbool van het Romeinse rijk (de adelaar) werd door Constantijn vervangen door een X en een P door elkaar geschreven. Wat betekenen deze letters? Weet je ook welke Griekse letters het zijn?
			<br><textarea ng-model="answers._2a"></textarea>
		</li>
		<li>
			Waarom vieren wij kerst op 25 december? Is Jezus in de winter geboren?
			<br><textarea ng-model="answers._2b"></textarea>
		</li>
		<li>
			Wat is het nadeel van een staatskerk? Wat het voordeel?
			<br><textarea ng-model="answers._2c"></textarea>
		</li>
		<li>
			In de tijd van Constantijn lieten veel mensen zich dopen op hun sterfbed. Nu worden in veel kerken juist baby’s gedoopt. Bespreek in een groepje wat de beste tijd is om gedoopt te worden.
			<br><textarea ng-model="answers._2d"></textarea>
		</li>
	</ol>	
</p>
<h2>Arius en Athanasius</h2>
<p>Arius was een belangrijke geestelijke uit Egypte. Hij leerde dat er maar één God was, namelijk God de Vader, en dat Christus het eerste en hoogste schepsel van God was. Jezus was belangrijker dan mensen. Daarom mocht Jezus ook de eretitel 'Zoon van God' dragen. Deze uitleg klinkt heel logisch, maar is erg gevaarlijk. Er ontstond grote onrust in de kerk.
</p>
<p>In het jaar 325 riep keizer Constantijn de Grote een concilie bij elkaar. Hij wilde de rust in het Romeinse rijk bewaren. Op deze vergadering werd de leer van Arius behandeld. Er waren vele tegenstanders. Er ontstaat zelfs ruzie. Toen Constantijn ontdekte dat de meerderheid tegen Arius was is Arius veroordeeld. Het concilie heeft de volgende leer vastgesteld:
</p>
<p>
	<ul>
		<li>
			De Zoon is volkomen één met de Vader. Er werd verklaard dat de Zoon 'één van wezen' is met de Vader.
		</li>
	</ul>
</p>

<div class="well" id="textArea" style="float:right"> 
	<h2>Geloofsbelijdenis van Nicea</h2>
	<p>
		Wij geloven in één God, de almachtige Vader, Schepper van de hemel en de aarde, van alle zichtbare en onzichtbare dingen.
		<br>En in één Here Jezus Christus, de eniggeboren Zoon van God, geboren uit de Vader voor alle eeuwen, God uit God, Licht uit Licht, waarachtig God uit waarachtig God; geboren, niet geschapen, één van wezen met de Vader; door Hem zijn alle dingen geworden.
		<br>Terwille van ons mensen en van ons behoud is Hij neergedaald uit de hemel en vlees geworden door de Heilige Geest uit de maagd Maria en is een mens geworden. Hij is ook voor ons gekruisigd onder Pontius Pilatus, heeft geleden, is begraven. Op de derde dag is Hij opgestaan overeenkomstig de Schriften. Hij is opgevaren naar de hemel, zit aan de rechterhand van de Vader en zal in heerlijkheid weerkomen om te oordelen de levenden en de doden. En zijn rijk zal geen einde hebben.
		<br>En in de Heilige Geest, die Here is en levend maakt, die van de Vader en de Zoon uitgaat, die samen met de Vader en de Zoon aangebeden en verheerlijkt wordt, die gesproken heeft door de profeten.
		<br>En een heilige, algemene en apostolische kerk.
		<br>Wij belijden een doop tot vergeving van de zonden.
		<br>Wij verwachten de opstanding van de doden en het leven van de komende eeuw.
		<br>Amen.
	</p>
</div>
<p>Na het concilie wordt de verdeeldheid alleen maar groter. De rust waar de keizer op uit was kwam er niet. Constantijn geeft Arius en zijn aanhangers meer ruimte. Eén van de felste bestrijders van de leer van Arius is de bisschop van Alexandrië: Athanasius. Hij probeert de kerk te beschermen tegen de dwaalleer van Arius. Hij benoemt drie belangrijke punten:
</p>
<p>
	<ol>
		<li>
		De Zoon is geboren uit de Vader vóór alle eeuwen.
		</li>
		<li>
			Christus is niet ondergeschikt aan de Vader, maar gelijk aan de Vader. De Vader, de Zoon en de Heilige Geest vormen één heilige God. 
		</li>
		<li>
			Een waar geloof erkent Christus als Gods Zoon en als mens.
		</li>
	</ol>
</p>
<p>De strijd duurt voort tot 381. In dat jaar wordt er een tweede concilie georganiseerd, het concilie van Constantinopel. Op dit concilie wordt de leer van Arius definitief veroordeeld. De geloofsbelijdenis van Nicea wordt aangevuld. Vanaf die tijd wordt er gesproken over de drie-enige God. 
</p>
<h4>Opdracht 3</h4>
<img src="/drawables/Smiley3Smiley5.png" alt="Smiley face" width="42" style="float:left">
<p id="opdracht">
	<ol type="a">
		<li>
			Wat is het gevaar van de leer van Arius?
			<br><textarea ng-model="answers._3a"></textarea>
		</li>
		<li>
			Leg uit wat het betekent dat we belijden dat de Zoon 'één van wezen' is met de Vader.
			<br><textarea ng-model="answers._3b"></textarea>
		</li>
		<li>
			Probeer elkaar uit te leggen hoe je de drie-eenheid moet zien.
			<br><textarea ng-model="answers._3c"></textarea>
		</li>
		<li>
			Hiernaast zie je de geloofsbelijdenis van Nicea. Lees deze door en onderstreep de woorden en zinnen die je niet begrijpt.
			<br><textarea ng-model="answers._3d"></textarea>
		</li>
		<li>
			Wat heb je aan een geloofsbelijdenis?
			<br><textarea ng-model="answers._3e"></textarea>
		</li>
	</ol>	
</p>

<h4>Ruimte voor aantekeningen</h4>
<p>
	<textarea id="aantekeningen" ng-model="answers._aantekeningen"></textarea>
</p>
