<h1>De Kruistochten</h1>
		<p>
Bekijk het filmpje hieronder voor de uitleg bij dit hoofdstuk
		</p>
			<ol>
			<iframe width="560" height="315" src="https://www.youtube.com/embed/9lK5MboIdfs" frameborder="0" allowfullscreen></iframe>
			</ol>
		<p>
			Na de regering van Karel de Grote werd de strijd om de macht tussen pausen en keizers heftiger. Geregeld werkten deze niet samen, maar bestreden elkaar juist om zelf maar de machtigste te zijn. Formeel had de keizer de politieke macht en was de Paus de leider van alle christenen. Het was echter de Paus die de keizers kroonde. Wie was er nu belangrijker? E&#233;n ding is zeker. De strijd om de macht had soms niets meer met het dienen van God te maken. De kerk dwaalde dan ook steeds verder van het Woord van de Here vandaan. 
		</p>
		<p>		
			De Moslims hadden na de dood van hun profeet Mohammed inmiddels grote delen van het Midden-Oosten en Afrika veroverd. Al sinds het jaar 638 hadden ze de stad Jeruzalem stevig in handen. Jeruzalem was een populair bedevaartsoort. Veel christenen bezochten de heilige plaatsen en dit werd door de Moslims toegelaten. Dat veranderde toen Palestina rond 1070 veroverd werd door een Turkse stam. Sinds die tijd werden de pelgrims slecht behandeld en klaagden hierover bij de Paus. In 1095 hield Paus Urbanus II een indringende toespraak. Hij sprak over de slechte behandeling van de pelgrims door de Moslims in het heilige land. Dit kon zo niet langer. Het graf van Christus moest bevrijd worden uit ongelovige handen. &#8216;God wil het&#8217;! werd er geroepen. Deze leus werd door velen overgenomen. Ze lazen de volgende tekst in de Bijbel: <i> &#8216;Wie achter mij aan wil komen, moet zichzelf verloochenen, zijn kruis op zich nemen en mij volgen&#8217; (Matthe&#252;s 16 vers 24).</i> Ze namen deze woorden letterlijk en maakten daarom kruizen op hun kleding. De oproep werd door predikers verspreid door Europa, vooral in Frankrijk en de lage landen. De Paus beloofde degenen die zo hun leven voor Christus wilden wagen kwijtschelding van kerkelijke straffen in de vorm van een aflaat en vergeving van de zonden. Je verwierf jezelf door dit offer een plaats in de hemel. Hierdoor nam het enthousiasme toe. Andere redenen om op deze missie te gaan waren het avontuur, de zucht naar rijkdom of een vlucht uit de moeilijkheden in eigen land. Vele duizenden gaven aan de oproep van de Paus gehoor en de gebeurtenissen die volgden ontpopten zich tot de meest zwarte bladzijden uit de geschiedenis van het christendom. Het begin van de kruistochten.
		</p>
		<p>			
			De eerste kruistocht begon in 1096. Een lange, ongeorganiseerde stoet mensen vatte de reis naar het heilige land aan. Ze wisten niet waar ze aan begonnen. Een grote groep joden werd voor de keus gezet: bekeren of de dood. De joden hadden immers de Here Jezus vermoord. Onderweg plunderden de kruisvaarders van de vijand. Velen stierven door uitputting. Achter hen kwam een beter georganiseerde groep onder leiding van de edelman Godfried van Bouillon. Deze had een leger op de been gebracht en trok zo op naar Jeruzalem. Van de 100.000 kruisvaarders van die eerste kruistocht zijn er slechts 15.000 aangekomen bij Jeruzalem. 85.000 hebben Jeruzalem nooit gezien, maar zijn onderweg bezweken door honger, dorst, ontberingen of gevechten met de Moslims. Met de overgebleven 15.000 man lukt het Godfried om Jeruzalem te veroveren. De kruisvaarders laten niemand in leven, islamitisch of joods, alles wordt over de kling gejaagd. Godfried weigert om koning te worden en wordt &#8216;beschermer van het heilige graf&#8217;. 
		</p>
		<p>			
			De moslims laten het er echter niet bij zitten. Nu er na de verovering van Jeruzalem veel kruisvaarders huiswaarts keren proberen zij het verloren gebied terug te winnen. Wanneer Europa hiervan hoort wordt er een nieuwe kruistocht georganiseerd. Deze komt tot de poorten van Damascus in Syri&#235; en mislukt daar. Een schok gaat door de westerse wereld wanneer bekend wordt dat Saladin Jeruzalem heroverd heeft. Dit gebeurt in het jaar 1187. Een nieuwe kruistocht wordt op poten gezet, maar ook deze bereikt Jeruzalem niet. 
		</p>
		<p>			
			In totaal zijn er zeven kruistochten geweest. Ook werden er tochten ondernomen naar andere groepen of gebieden die afweken van de kerkleer. Iedereen die zich niet hield aan de regels van de kerk kon met dit middel worden bestreden. In 1212 werd het plan gesteund om een Kinderkruistocht te organiseren. Duizenden kinderen werden op pad gestuurd. God zou de kinderen toch wel genadig zijn, zo dacht men. De kinderen, zouden het laatste stuk van de reis over zee per schip afleggen. Deze kruistocht is nooit aangekomen in Jeruzalem. Vele kinderen stierven door honger of epidemie&#235;n. De meesten echter kwamen in handen van slavenhandelaars en zijn in Afrika verkocht.
		</p>
		<p>			
			In 1291 eindigden de kruistochten. Bijna 200 jaar had het christendom geprobeerd met geweld zijn macht uit te breiden onder het mom van &#8216;God wil het&#8217;. Tienduizenden mensen zijn om het leven gekomen. Niets is er bereikt. 
		</p>
		<p>			
			Economisch hadden de kruistochten wel gevolgen. Men begon handel te drijven met de oosterse wereld. Hierdoor kwamen er allerlei nieuwe producten in Europa terecht. Ook hebben we verschillende uitvindingen te danken aan deze periode uit de geschiedenis, zoals het kompas.
		</p>

		<h4>Opdracht 1</h4>
		<img src="/drawables/smiley5.png" alt="Smiley face" width="42" style="float:left"> 
		<p id="opdracht">
			Lees de tekst hierboven
			<ol type="a">
				<li>
					Geef drie redenen waarom mensen op kruistocht gingen.<br>
					<textarea ng-model="answers._1a"></textarea><br>
				</li>
				<li>
					Wat betekent volgens jou de tekst uit Matthe&#252;s 16 vers 24?<br>
					<textarea ng-model="answers._1b"></textarea><br>
				</li>
				<li>
					Om welke reden stuurde de paus de mensen op kruistocht denk je?<br>
					<textarea ng-model="answers._1c"></textarea><br>
				</li>
				<li>
					Waarom kwamen er maar zo weinig kruisvaarders aan bij Jeruzalem?<br>
					<textarea ng-model="answers._1d"></textarea><br>
				</li>
				<li>
					Hoeveel kruistochten zijn er geweest?<br>
					<textarea ng-model="answers._1e"></textarea><br>
				</li>
				<li>
					Welke moslimleider veroverde Jeruzalem van de christenen terug?<br>
					<textarea ng-model="answers._1f"></textarea><br>
				</li>
				<li>
					Welke economische gevolgen hadden de kruistochten?<br>
					<textarea ng-model="answers._1g"></textarea>
				</li>

			</ol>
		</p>

		<h4>Opdracht 2</h4>
		<img src="/drawables/smiley43.png" alt="Smiley face" width="42" style="float:left">
		
		<p id="opdracht">
			Bekijk het filmpje volgende filmpje:<br>
			<iframe width="560" height="315" src="//www.youtube.com/embed/oF2ufBtO2y0?rel=0" frameborder="0" allowfullscreen></iframe>
			<ol type="a">
				<li>
					Het ging tijdens de kruistochten om de verovering van de stad Jeruzalem. Van wie is deze stad? Van de Moslims, de Joden of de Christenen?<br>
					<textarea ng-model="answers._2a"></textarea><br>
				</li>
				
				<li>
					Wat vind je van de groep mensen uit het filmpje die een kruistocht hebben gehouden om hun excuses aan te bieden?<br>
					<textarea ng-model="answers._2b"></textarea><br>
				</li>
				<li>
					Wij veroordelen moslims vaak om de aanslagen die extremisten plegen. Moslims verwijten ons de kruistochten. Vind je dit terecht?<br>
					<textarea ng-model="answers._2c"></textarea><br>
				</li>
			</ol>
		</p>	
		
		<h4>Huiswerkopdracht</h4>
		<img src="/drawables/smiley4.png" alt="Smiley face" width="42" style="float:left">
		<p id="opdracht">
		Bekijk via eo.nl de aflevering van &#8216;God in de lage landen&#8217; over de kruistochten. Je kunt ook onderstaande link kopi&#235;ren en plakken in je browser. 
		<a href="https://portal.eo.nl/geloofinnederland/gemist/2012/11/04-de-kruistochten/" target="blank">https://portal.eo.nl/geloofinnederland/gemist/2012/11/04-de-kruistochten/</a>
		</p>
		<br>
		<h4>Ruimte voor aantekeningen</h4>
		<p>
			<textarea id="aantekeningen" ng-model="answers._aantekeningen"></textarea>
		</p>
