<h1>Dwalingen in de kerk<h1>

<h2>Marcion en Montanus</h2>
<p>
	In veel plaatsen in het Romeinse rijk ontstonden christelijke gemeenten. De Bijbel zoals we die nu kennen was er nog niet. Het Oude Testament was wel bekend, maar het Nieuwe Testament nog niet. De apostelen hadden veel geschreven en die geschriften circuleerden binnen de christelijke gemeenten en werden door velen overgeschreven. Ze maakten er kopieën van. Er waren echter nog veel meer geschriften dan alleen de boeken uit de Bijbel. Er was nog geen richtlijn voor wat nu wel bij Gods Woord hoorde en wat niet. De geschriften die er waren, waren allemaal op boekrollen geschreven. Zowel van het Oude- als van het Nieuwe Testament, maar ook andere geschriften. De mensen hadden dus geen Bijbel, zoals jij hebt. De boekdrukkunst bestond nog helemaal niet.
</p>
<p>
	Omdat er nog geen duidelijkheid was over wat Gods Woord was en wat niet, konden er gemakkelijk verkeerde invloeden in de kerk binnensluipen. Twee van deze verkeerde invloeden willen we bespreken.
</p>

<h2>Marcion</h2>

<img src="/drawables/marcion.jpg" alt="Smiley face" width="200" style="float:right">

<p>
	Marcion was een eigenaar van schepen en werd geboren in het jaar 85. Omdat hij moeilijkheden kreeg vertrok hij naar Rome. In Rome verkondigde hij een eigen opvatting van het evangelie. De kerk in Rome deed hem daarom in de ban. Dat betekende dat hij niet meer bij de christelijke kerk hoorde. Hij ging nu een eigen groep beginnen, die hij goed organiseerde. 
</p>
<p>
	Marcion kende de verhalen over de Here Jezus. Jezus verkondigde een goede en liefdevolle God. Als Marcion om zich heen keek in de wereld zag hij dat de wereld slecht was. Een goede God kon onmogelijk zo’n slechte wereld gemaakt hebben. Daarom bedacht Marcion zijn eigen verhaal. Hij zei dat de God van het Oude Testament een slechte, onvolmaakte scheppergod was. Deze god is de bedenker van het kwaad. Hij heeft zich laten kennen in het Oude Testament en eist streng om naar zijn wet te leven. Maar er is ook een goede god. Dat is de god die Jezus ons verkondigd heeft. De slechte scheppergod heeft Jezus laten kruisigen en dacht dat hij toen gewonnen had, maar dat was maar schijn. Jezus had namelijk geen echt lichaam, maar een schijnlichaam. Door de kruisiging van Jezus bleek dat de scheppergod onrechtvaardig was en hij verloor zijn macht over alle mensen die in de prediking van Jezus geloofden. Als je in Jezus geloofde koste je dat wel wat, zei Marcion. Je moest dan breken met alles wat lichamelijk was. Dus geen wijn, geen vlees, geen seksuele omgang, enzovoorts. Als je je daar niet aan kon houden, belandde je samen met de slechte scheppergod in het eeuwige dodenrijk.
</p>
<p>
	Marcion verkondigde dus twee goden. Bovendien geloofde hij niet in het verlossingswerk van Jezus. Volgens hem kon je het Oude Testament wel in de kast zetten. Verder was alleen het evangelie van Lukas goed, behalve de geboorteverhalen over de Here Jezus, en hield hij een aantal brieven van Paulus over. De rest was niet goed. Waar kwam Jezus dan vandaan? Oh, die verscheen plotseling in Kapernaüm, volgens Marcion.
</p>
<p>
	Deze leer is erg gevaarlijk. Je kunt het Oude Testament niet los zien van het Nieuwe Testament. Het Oude Testament roept om een verlosser, die echt verlost. De verlossing moet van God komen. God houdt van mensen. Hij geeft zijn eigen Zoon als Verlosser. Als je het Oude Testament weggooit, gooi je de verlossing door Jezus weg. Dan wijs je Gods liefde af. Dat is levensgevaarlijk! 
</p>
<p>
	Tot zijn dood in het jaar 160 vormde Marcion een aparte groep. Hij kreeg veel volgelingen. In het hele Romeinse rijk gingen christelijke theologen tegen hem schrijven. Pas drie eeuwen later is de leer van Marcion definitief verdwenen. 
</p>
	
<div class="well" id="textArea" style="float:right"> 
	<h2>Stelling: </h2>
	<p>
		Als je het Oude Testament weggooit, gooi je de verlossing door Jezus weg.
	</p>
</div>	
	
<h4>Opdracht 1</h4>
<img src="/drawables/smiley3.png" alt="Smiley face" width="42" style="float:left">
<p id="opdracht">
	<ol type="a">
		<li>
			Marcion dacht dat er twee goden waren. Een slechte en een goede. Hoeveel goden heeft het Christendom volgens jou?
			<br><textarea ng-model="answers._1a"></textarea>
		</li>
		<li>
			Lees Johannes 1 vers 14. Marcion zegt dat Jezus een schijnlichaam heeft. Wat zegt Johannes? 
			<br><textarea ng-model="answers._1b"></textarea>
		</li>
		<li>
			Aan het Oude Testament had Marcion niets. Dat kun je net zo goed uit de Bijbel halen. Bespreek in een groepje de stelling hiernaast en geef argumenten. (gebruik daarbij Romeinen 3 vers 20)
			<br><textarea ng-model="answers._1c"></textarea>
		</li>
	</ol>
</p>	

<h2>Montanus</h2>
<p>
	Montanus was een heidense priester ergens in het huidige Turkije die rond het jaar 172 tot geloof komt en zich laat dopen. Direct na zijn doop begint hij te verkondigen dat hij de door Jezus beloofde ‘Parakleet’ (trooster) is. Jezus zegt in Johannes 14 vers 16 namelijk:  Dan zal ik de Vader vragen jullie een andere pleitbezorger te geven, die altijd bij je zal zijn: de Geest van de waarheid. Montanus zei dat hij dat was. Hij was door God gezonden en heeft direct contact met de Heilige Geest. Dat betekende dat zijn woorden net zo betrouwbaar zijn als de Bijbel. Twee vrouwen sloten zich bij hem aan. Dat waren zijn profetessen, Priscilla en Maximilla. Montanus was er zeker van dat Jezus snel zou terugkomen. Hijzelf zou de laatste zijn die als God zelf mocht spreken, voordat Jezus terugkwam. 
</p>
<p>
	Rond Montanus en zijn profetessen vormt zich een groep volgelingen. Montanus legde sterk de nadruk op de wederkomst van de Here Jezus en riep zijn volgelingen op om zich daarop voor te bereiden. Ze moesten breken met de normale levensgewoonten en gaan vasten, geen tweede huwelijk aangaan en het martelaarschap aanvaarden. Hun belangrijkste jaarlijkse feestdag was Pinksteren. 
</p>
<p>
	De kerk vond het maar lastig, dat Montanisme. Het leek wel een opwekkingsbeweging, maar wat Montanus leerde, was niet juist. God had zich geopenbaard door Jezus. De leerlingen van de Here Jezus hadden de woorden van God opgeschreven. Het werd tijd dat duidelijk zou worden wat wel en wat niet bij Gods Woord hoort.
</p>
	
<h4>Opdracht 2</h4>
<img src="/drawables/groepsopdracht.png" alt="Smiley face" width="42" style="float:left">
<p id="opdracht">
	<ol type="a">
		<li>
			Bespreek in een groepje wat het gevaar van Montanus is. Schrijf jullie antwoord op.
			<br><textarea ng-model="answers._2a"></textarea>
		</li>
		<li>
			Zien we vandaag ook nog elementen van Montanus terug?
			<br><textarea ng-model="answers._2b"></textarea>
		</li>
	</ol>
</p>	

<img src="/drawables/kandelaar.png" alt="Smiley face" width="200" style="float:right">

<h2>De Bijbel</h2>
 
<p>
Hoe is de Bijbel nu tot stand gekomen? Er waren een heleboel verschillende boekrollen, waarop heel veel verschillende mensen allerlei dingen over God en de kerk hadden gezet. Welke van deze ‘geschriften’ horen nu bij het Woord van God en welke niet? Het Oude Testament was allang bekend. Die werd al eeuwen door de Joden gebruikt en ook Jezus gaf hieruit onderwijs aan de mensen. Het gaat om het Nieuwe Testament. Wat is het Woord van God?
</p>

<p>
	Om dit vast te stellen werden de volgende regels gebruikt:
	<ul>
		<li>
			Het geschrift moest door een apostel geschreven zijn, of door iemand die vlakbij een apostel leefde.
		</li>
		<li>
			Het geschrift moest door de christelijke gemeenten geaccepteerd zijn. In de gemeenten was algemeen bekend dat dit de boeken waren die God had gegeven.
		</li>
		
		<div class="well" id="textArea" style="float:right"> 
	<h2>Canon:</h2>
	<p>
		De Bijbel heeft 66 canonieke boeken. 39 in het Oude Testament en 27 in het Nieuwe Testament. Het woord canon betekent maatstaf of richtsnoer. Deze boeken hebben gezag en vormen het Woord van God.
	</p>
</div>
		
		<li>
			De inhoud van het geschrift moest overeenkomen met de al bekende en erkende geschriften (het Oude Testament en wat al bekend was van het Nieuwe Testament)
		</li>
	</ul>
</p>	



<p>
	Al voor het jaar 200 was een groot deel van het Nieuwe Testament bekend. Zo was bekend dat de vier evangeliën, Handelingen, dertien brieven van Paulus, Hebreeën en Openbaring bij het Woord van God hoorden. Over een aantal boeken was ook discussie, zoals 2 Petrus, 2 en 3 Johannes, Judas, de eerste brief van Clemens en Herder van Hermas. Zoals je ziet zijn de eerste vier wel in de Bijbel beland en de laatste twee niet.
</p>

<p>
	Langzamerhand werd men het eens over welke boeken Gods Woord waren en welke niet. In het jaar 367 heeft bisschop Athanasius in een rondzendbrief een lijst van 27 boeken opgenomen die wij nu kennen als het Nieuwe Testament. Op een grote kerkvergadering (Concilie) in datzelfde jaar heeft de kerk gezegd dat in de kerk alleen de boeken van de Bijbel gebruikt mogen worden. Zo wordt Gods Woord bewaard. 
</p>

<div class="well" id="textArea" style="float:right"> 
	<h2>Apocrief:</h2>
	<p>
		Naast canonieke boeken zijn er ook apocriefe boeken. Dat zijn alle andere geschriften die niet bij de Bijbel horen. Het woord apocrief betekent geheim of verborgen. Deze boeken hebben geen gezag en zijn daarom niet Gods Woord. Bekende apocriefe boeken zijn 1 en 2 Makkabeeën, Tobit, Wijsheid van Jezus Sirach en Judith. 
	</p>
</div>

<p>
	Belangrijk om te weten is dat de boeken die in de Bijbel zijn gekomen niet door mensen zijn uitgezocht, maar dat deze boeken ‘gezag’ hebben. Dat betekent dat je merkt dat God spreekt wanneer je ze leest. God zelf heeft ervoor gezorgd dat Zijn woorden in de Bijbel terecht zijn gekomen. De Bijbel heeft daarom gezag.
</p>

<h4>Opdracht 3</h4>
<img src="/drawables/groepsopdrachtSmiley2.png" alt="Smiley face" width="42" style="float:left">
<p id="opdracht">
 
	<ol type="a">
		<li>
			Maak digitaal een poster over de Bijbel. Verwerk daarin de volgende woorden: Bijbel, Canoniek, Apocrief, Gezag, 66, Oude Testament, Nieuwe Testament. Natuurlijk zoek je er allerlei mooie plaatjes bij. 
		</li>
		<li>	
			Deel de poster met je docent.
		</li>
		<li>	
			Succes!
		</li>
		<br><textarea ng-model="answers._3"></textarea>
	</ol>
</p>	

<h4>Ruimte voor aantekeningen</h4>
<p>
	<textarea id="aantekeningen" ng-model="answers._aantekeningen"></textarea>
</p>
