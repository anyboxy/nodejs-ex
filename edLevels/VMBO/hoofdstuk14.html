<h1>De macht van de Rooms Katholieke Kerk</h1>
<p>
	Bekijk het filmpje hieronder als je wilt dat de tekst van dit hoofdstuk wordt voorgelezen.
</p>
	<ol>
		<iframe width="560" height="315" src="https://www.youtube.com/embed/Wgi2iJkW92w" frameborder="0" allowfullscreen></iframe>
	</ol>
<h4>Opdracht 1</h4>
<img src="/drawables/smiley3.png" alt="Smiley face" width="42"  style="float:left" > 
	<p id="opdracht">
		<ol type="a">
			<li>
				Wat is het probleem als de kerk ook politieke macht heeft?<br>
				<textarea ng-model="answers._1a"></textarea><br>
			</li>
			<li>
				Hoe is het in Nederland geregeld tussen de kerk en de politiek?<br>	
				<textarea ng-model="answers._1b"></textarea><br>
			</li>
		</ol>
	</p>
<p>
Na de val van het Romeinse Rijk heeft de kerk langzaam maar zeker de macht overgenomen. De kerk had natuurlijk al de geestelijk macht. Ze kreeg ook steeds meer politieke macht. Zo ging de kerk zich bemoeien met de hulp aan de armen en de zorg voor zieken. Later ging ze zich ook bemoeien met de veiligheid van steden en gebieden en het aanstellen van koningen en leiders.
</p>
<p>
En de paus was natuurlijk de baas. Hij was immers de opvolger van Petrus en de plaatsvervanger van de Here Jezus. Hoe komen we eigenlijk aan een paus? Het woord ‘paus’ komt namelijk niet in de Bijbel voor. Wie heeft dat dan verzonnen?
</p>
<div class="well" id="textArea" style="float:right"> 
	<p>
		De belangrijkste leider van de Oosterse Kerk is de Patriarch van Constantinopel. Het woord ‘Patriarch’ betekent ‘vader’ of ‘aartsvader’. Ook Abraham, Izaak en Jakob worden Patriarchen genoemd.
	</p>
</div>
<p>
Toen de kerk zich verspreidde over het Romeinse Rijk werden er in de grote steden kerkgebouwen neergezet. In die grote steden werden toen bisschoppen benoemd. Zo had je een bisschop van Antiochië, van Alexandrië, van Jeruzalem, van Constantinopel en ook van Rome. De kerk had wel een paar honderd bisschoppen. Die bisschoppen bestuurden de kerk. Iedereen was het erover eens dat de bisschoppen van Constantinopel en Rome de belangrijkste waren. Maar wie was nu de allerbelangrijkste? Daarover werd lang strijd gevoerd. Niet met legers en soldaten, maar door een ruzie. Uiteindelijk heeft de bisschop van Rome deze ruzie gewonnen omdat in Rome het lichaam van Petrus is begraven. Zo werd de bisschop van Rome de belangrijkste. Hij was de opvolger van Petrus. En hij zag zichzelf ook als de plaatsvervanger van Christus op aarde. Daarom noemde men hem ‘Paus’. Het woord ‘Paus’ betekent ‘pappa’ of ‘vader’. De paus is dus een soort vader van de kerk. 
</p>
<p>
Dat staat nergens in de Bijbel. Jezus had de discipelen juist als dienaren de wereld ingestuurd. Niet als machthebbers. De Rooms Katholieke kerk was op de verkeerde weg.
</p>
<p>
In de middeleeuwen ging de paus van Rome steeds meer macht naar zich toe trekken. Hij werd een wereldleider. In het oosten van Europa was men het daar helemaal niet mee eens. Daar was de bisschop van Constantinopel de baas. Er bleef ruzie tussen het westen en het oosten van Europa. En wat de paus zei, werd lang niet altijd gedaan door de bisschoppen in het oosten. Deze ruzie liep zo hoog op dat er een scheiding kwam tussen het westen en het oosten. Ze veroordeelden elkaar en wilden niets meer met elkaar te maken hebben. Dit gebeurde in het jaar 1054. Tot op de dag van vandaag is er in Rome een paus. Die kennen we, want die is regelmatig in het nieuws. Maar wist je dat er in het oosten van Europa ook een soort paus is? De scheiding bestaat dus nog steeds.
</p>
<h4>Opdracht 2</h4>
<img src="/drawables/smiley1.png" alt="Smiley face" width="42"  style="float:left" > 
	<p id="opdracht">
		<ol type="a">
			<li>
				Zoek op internet op wie de huidige paus is.<br>
				<textarea ng-model="answers._2a"></textarea><br>
			</li>
			<li>
				Zoek op internet op wie de belangrijkste kerkelijk leider van de Oosterse kerk is.<br>	
				<textarea ng-model="answers._2b"></textarea><br>
			</li>
			<li>
				Wie is volgens de Bijbel het hoofd van de kerk (zie Efeze 5 vers 23)?<br>
				<textarea ng-model="answers._2c"></textarea><br>
			</li>
			<li>
				Wat is dan de rol van de dominee, ouderlingen en diakenen?<br>	
				<textarea ng-model="answers._2d"></textarea><br>
			</li>
		</ol>
	</p>
<h2>Monniken en Bedelorden</h2>
<p>
Tussen het jaar 1000 en 1500 ontstonden in Europa verschillende kloosterorden. Er werden kloosters gebouwd. Daarin gingen mannen wonen om zich helemaal af te zonderen van de wereld. Ze hielden zich alleen bezig met geestelijke dingen. Ze spraken met elkaar af dat ze streng zouden leven naar de regels van belangrijke mensen uit het verleden. Zo had je bijvoorbeeld de Augustijnen. Die leefden naar hoe Augustinus het had gezegd. Of de kloosterorde van de Benedictijnen. Die leefden naar de leefregels van Benedictus. De mannen die in het klooster gingen werden ‘monniken’ genoemd. Ze beloofden hun aardse bezit op te geven en zich strikt te houden aan de regels die in het klooster gelden. In het begin waren de monniken een soort kluizenaars. Ze bemoeiden zich helemaal niet met de rest van de wereld. 
</p>
<a herf="http://www.entoen.nu/"><img src="http://www.entoen.nu/afb/Klokhuis/Hebbanollavogala/scriptorium_jean_mielot.jpg" width="300" HEIGHT="250" style="float:right"></a>
<p>
Later werd dat anders. Monniken leerden lezen en schrijven. Ze gingen de Bijbel overschrijven. Er waren natuurlijk nog geen computers en kopieermachines. Alles moest met de hand gebeuren. Dat was echt ‘monnikenwerk’. Verder bewerkten de monniken het land of hielpen bij de aanleg van dijken en wegen. Een andere belangrijke taak van de monniken werd de zorg voor arme en zieke mensen. Zo zie je dat de monniken best wel goed werk deden. De kloosterorden stonden rechtstreeks onder het gezag van de paus.
</p>
<p>
Later kwamen er ook bedelorden. Bedelorden zijn ook kloosterorden, maar zij wilden nog meer leven in eenvoud, net als de eerste christenen in Jeruzalem, toen de Heilige Geest net was uitgestort. Deze bedelorden leefden van wat de mensen hun gaven. Waar de kloosters van de normale kloosterorden wel bezittingen hadden, had een bedelorde helemaal geen bezittingen. Ze kregen de taak in de stad om te zorgen voor de geestelijke nood en de prediking van het Woord. Eén bedelorde zullen we nader bekijken. Dat is de bekendste bedelorde, die werd vernoemd naar de oprichter: Franciscus van Assisi. 
</p>
<h4>Opdracht 3</h4>
		<img src="/drawables/smiley4.png" alt="Smiley face" width="42" style="float:left"> 
		<p id="opdracht" >
			Bekijk de filmpjes:<br> 
		</p>
		<p id="opdracht">
			<ol>
			<a href="http://www.schooltv.nl/beeldbank/clip/20120701_klooster01" target="blank">http://www.schooltv.nl/beeldbank/clip/20120701_klooster01</a> (deze tijd)
			<a href="http://www.schooltv.nl/beeldbank/clip/20030623_klooster01" target="blank">http://www.schooltv.nl/beeldbank/clip/20030623_klooster01</a> (de middeleeuwen)
			</ol>			
			<ol type="a">
				<li>	
					Wat zijn de overeenkomsten tussen nu en de middeleeuwen?<br>
					<textarea ng-model="answers._3a"></textarea><br>
				</li>
				<li>
					Wat zijn de verschillen?<br>
					<textarea ng-model="answers._3b"></textarea><br>
				</li>
				<li>	
					Wat is de reden dat mensen het klooster in gaan?<br>
					<textarea ng-model="answers._3c"></textarea><br>
				</li>
				<li>	
					Geef aan waarom het makkelijker is om te geloven als je in een klooster zit.<br>					
					<textarea ng-model="answers._3d"></textarea><br>
				</li>
				<li>	
					Is het de bedoeling dat christenen het klooster in gaan (kijk even wat Jezus tegen zijn discipelen zegt in Matteus 28 vers 19)?<br>
					<textarea ng-model="answers._3e"></textarea><br>
				</li>
				<li>	
					Jij zit niet in een klooster. Wat is nodig om in deze wereld toch vol te houden om te blijven geloven?<br>					
					<textarea ng-model="answers._3f"></textarea><br>
				</li>
			</ol>	
		</p>
<h2>Franciscus van Assisi</h2>
<a herf="https://brambonius.files.wordpress.com/"><img src="https://brambonius.files.wordpress.com/2012/10/francis-of-assisi-icon60641lg.jpg" width="150" HEIGHT="200" style="float:right"></a>
<p>
Giovanni Bernardone werd geboren in het jaar 1182 in het plaatsje Assisi. Zijn bijnaam was Franciscus. Hij kwam uit een rijke familie en groeide op met veel rijkdom en weelde. Hij had alles wat zijn hartje begeerde. Met geestelijke zaken was Giovanni niet veel bezig. Toen hij wat ouder werd, werd hij ridder. Na een veldslag in 1202 werd hij krijgsgevangen genomen. Na een jaar kwam hij vrij en werd ernstig ziek. Hij herstelde gelukkig. Hij kreeg oog voor de melaatsen, die in zijn tijd verstoten werden uit de samenleving. Het verhaal gaat dat hij ze hielp en verzorgde. Toen hij in het jaar 1205 eens in een vervallen kerkje was kreeg Franciscus een visioen. Vanuit een beeld van de gekruisigde Christus hoorde hij een stem die zei: ‘Franciscus, ga en herstel mijn huis’. Dat veranderde het leven van Franciscus. Vanaf dat moment wilde hij leven in grote armoede en begon hij oude en vervallen kerkjes te herstellen en weer op te bouwen. Hij zei: ‘armoede is mijn bruid’. Franciscus leefde vanuit een Bijbeltekst die staat in Matteus 10 vers 9-10: <i>"Neem in je beurs geen gouden, zilveren of koperen munten mee, schaf je voor onderweg geen reistas aan, geen extra kleren, geen sandalen en geen stok, want een arbeider is het waard dat er in zijn onderhoud wordt voorzien".</i>
</p>
<h4>Opdracht 4</h4>
<img src="/drawables/Smiley3Smiley5.png" alt="Smiley face" width="42" style="float:left"> 
	<p id="opdracht">
		<ol type="a">
			<li>
				Franciscus koos ervoor om te leven in armoede. Wat is hiervan de reden?<br>
				<textarea ng-model="answers._4a"></textarea><br>
			</li>
			<li>
				Wat is het voordeel van een keus voor leven in armoede?<br>	
				<textarea ng-model="answers._4b"></textarea><br>
			</li>
			<li>
				Wij leven in één van de rijkste landen van de wereld. Als je Jezus wil volgen, hoe kan je rijkdom je daarin tegenhouden?<br> 
				<textarea ng-model="answers._4c"></textarea><br>
			</li>
			<li>
				Lees Matteus 19 vers 23-25. Wat zegt Jezus over rijke mensen? Moeten we Jezus nog wel serieus nemen? Zo ja/nee, waarom?<br>
				<textarea ng-model="answers._4d"></textarea><br>
			</li>
			<li>
				Welke troost geeft Jezus in vers 26?<br>
				<textarea ng-model="answers._4e"></textarea><br>
			</li>
			<li>
				Lees vers 29. Wat zou jij over hebben voor de naam van de Here Jezus?<br>
				<textarea ng-model="answers._4f"></textarea><br>
			</li>
		</ol>
	</p>	
<div class="well" id="textArea" style="float:right"> 
		<h2>Het Zonnelied</h2>	
	<p>
		Allerhoogste, almachtige, goede Heer,
		van U zijn de lof, de roem, de eer en alle zegen.
		U alleen, Allerhoogste, komen zij toe
		en geen mens is waardig uw naam te noemen.
		Wees geprezen, mijn Heer met al Uw schepselen,
		vooral door mijnheer broeder zon,
		die de dag is en door wie Gij ons verlicht.
		En hij is mooi en straalt met grote pracht;
		van U, Allerhoogste, draagt hij het teken.
		Wees geprezen, mijn Heer, door zuster maan en de sterren.
		Aan de hemel hebt Gij ze gevormd, helder en kostbaar en mooi.
		Wees geprezen, mijn Heer, door broeder wind
		en door de lucht, bewolkt of helder, en ieder jaargetijde,
		door wie Gij het leven van uw schepselen onderhoudt.
		Wees geprezen, mijn Heer, door zuster water,
		die heel nuttig is en nederig, kostbaar en kuis.
		Wees geprezen, mijn Heer, door broeder vuur,
		door wie Gij voor ons de nacht verlicht;
		en hij is mooi en vrolijk, stoer en sterk.
		Wees geprezen, mijn Heer, door onze zuster, moeder aarde,
		die ons voedt en leidt,
		en allerlei vruchten voortbrengt, bonte bloemen en planten.
		Wees geprezen, mijn Heer, door wie omwille van uw liefde
		vergiffenis schenken, en ziekte en verdrukking dragen.
		Gelukkig wie dat dragen in vrede,
		want door U, Allerhoogste, worden zij gekroond.
		Wees geprezen, mijn Heer, door onze zuster de lichamelijke dood,
		die geen levend mens kan ontvluchten.
		Wee hen die in doodzonde sterven;
		gelukkig wie zij in uw allerheiligste wil vindt,
		want de tweede dood zal hun geen kwaad doen.
		Prijs en zegen mijn Heer,
		en dank en dien Hem in grote nederigheid.
	</p>
</div>
<p>
Veel mannen voelden zich aangetrokken door de leefstijl van Franciscus. Ze sloten zich bij hem aan en leefden ook in armoede. Franciscus heeft bij de paus toestemming gevraagd om een bedelorde te beginnen. Hij kreeg deze toestemming. Ze werden de ‘Franciscaner minderbroeders’ genoemd, omdat ze zo armoedig leefden. Een paar jaar later begon een goede vriendin van Franciscus, Clara Sciffi, een orde apart voor vrouwen. Deze orde heet de 'Clarissen'.
</p>
<p>
In de tijd van Franciscus waren de kruistochten nog aan de gang. Franciscus heeft zo’n kruistocht bezocht en waarschuwde voor een grote nederlaag. Hij was tegen het gebruik van geweld en ging tijdens een kruistocht op een persoonlijke vredesmissie naar de sultan in Egypte. Dit was levensgevaarlijk. De kruistochten waren immers gericht tegen de moslims en de sultan was een Islamitisch leider. Franciscus kende echter geen angst. Hij heeft de sultan ontmoet en hem het evangelie gebracht. De gesprekken verliepen in vrede. Hoewel de sultan niet tot bekering is gekomen maakte deze actie van Franciscus diepe indruk op de christenen.
</p>
<p>
Omdat de Franciscaner bedelorde zo hard groeide ontstonden er problemen met de leefregels. De paus heeft toen bepaald dat de orde niet alleen hoefde te leven van wat ze kregen van de mensen. De orde mocht ook door het werken met de handen zorgen voor eten en drinken. Franciscus vond dit goed, maar deed er zelf niet aan mee. Hij bleef leven van wat mensen gaven.
</p>
<p>
Franciscus heeft ook een mooi lied geschreven. Het Zonnelied. Hierin bezingt hij de dingen van de hemel, de dingen van de aarde en de levensweg van de mens. Heel bijzonder is dat van Franciscus wordt gezegd dat hij zó dicht bij de Here Jezus leefde dat de wonden van Jezus ook bij Franciscus zichtbaar werden. Hij kreeg wonden in zijn handen, in zijn voeten en in zijn zij. Hij voelde dezelfde pijn als de Heiland. Zulke wonden noemen we 'stigmata'.
</p>
<h4>Opdracht 5</h4>
<img src="/drawables/smiley1.png" alt="Smiley face" width="42"  style="float:left" > 
<p id="opdracht">
	Lees het zonnelied. Kies uit de volgende opdrachten een opdracht:
</p>
<p id="opdracht">
	<ol type="1">
		<li>
			Maak een tekening op A3 waarop je de dingen die Franciscus noemt tekent. Zet ze in de goede volgorde.
		</li>
		<li>	
			Maak een collage van het zonnelied. Je kunt dit digitaal doen of op papier. 
		</li>
		<li>	
			Schrijf de zinnen uit het zonnelied die beginnen met de woorden ‘Wees geprezen’ op een blad. Geef de letters de kleur die past bij de inhoud van de zin. 
		</li>
	</ol>
</p>	
<p>
In 1226 is Franciscus gestorven. Hij werd tijdens zijn leven al vereerd als een heilige. De bedelorde van Franciscus bestaat nog steeds, net als vele andere monnikenorden. De Franciscaner orde heeft over de hele wereld nog vele duizenden broeders.
</p>
<br><br><br><br><br><br><br><br>	
<h4>Ruimte voor aantekeningen</h4>
<p>
	<textarea id="aantekeningen" ng-model="answers._aantekeningen"></textarea>
</p>

